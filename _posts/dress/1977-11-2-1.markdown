---
layout: master
title:  "[Quando ti sogno io divento pallida come la morte]"
categories: dress
author: Alda Merini
contributor: Claire de Mattia
imgs: 3
---

Quando ti sogno io divento pallida come la morte  
Che fenomeno è questo  
che io e te abitiamo altrove  
portati dalle mani di Dio?  
Perchè siamo due mani così maneggevoli  
che qualsiasi idolo ci può portare lontano?  
Cos'eravamo prima?  
Cosa diventeremo dopo?  
Io ogni notte metto gli abiti migliori  
e tu me li togli  
ma non riuscirai mai a far di me una schiava  
Anche nuda io vesto come una regina  
perchè io e te non pecchiamo mai  
perchè io e te non ci siamo mai visti  
Eppure ci vediamo ogni giorno  
eppure siamo talmente poveri  
che non dobbiamo più neanche comperare la morte  
perchè la vita ce la regala.  



